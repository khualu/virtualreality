---
description: >-
  Een beschrijving van de bijeenkomsten voor het vak Inspiration. Hier zal staan
  wat mijn ervaring was tijdens de workshops en wat ik kon gebruiken in het
  project.
---

# Bijeenkomsten

## Virtual Reality 

De VR bijeenkomst was de eerste van de inspiration workshops. Verwachtingen waren vrij laag aangezien het betreffende groepje weinig tijd had voor het plannen van de workshop. De workshop an sich was ok. Er werd een korte presentatie gehouden over waar verschillende leden van het groepje inspiratie uit hadden gehaald \(of gewoon interessant vonden\). 

Toevallig werd verteld over MarI/O, een machine learning AI die getraind is om de Super Mario Bro's te kunnen spelen. Het interessante is dat op het moment dat de machine begon te leren, hij helemaal niets wist van het spel. Leuk om te bekijken. 

{% embed url="https://www.youtube.com/watch?v=qv6UVOQ0F44" caption="Video van de maker van MarI/O " %}

Er was een leuke opdracht voor tijdens de workshop. In groepjes moesten er met Lego gewerkt worden om een concept te bedenken en te ontwerpen. Daarna met de Lego die de groepen hadden, konden zij ook een storyboard maken. Dit sprak me erg aan omdat het gelijk mensen uitdaagt om creatief te zijn met wat ze beschikken. Niet iedereen had dezelfde stukken Lego beschikbaar. Ik denk dat deze methode van 'brainstormen met lego' veel baat kan hebben als er fysieke concepten moeten worden uitgewerkt. Het visualiseren van zulke ideeën maakt het gehele beter begrijpbaar. 

Een grote minpunt van de workshop was dat 9gag gebruikt werd als bron. Solide 5 uit 7 score. 

## Internet of Things

Jammer genoeg was ik ontzettend ziek tijdens deze bijeenkomst. Ik had graag Anne zijn presentatie willen zien. 

## Artificial Intelligence

Dit was de bijeenkomst van het groepje waar ik een deel uit maak. Aangezien we vrij waren om de workshop in te vullen zoals we wilden was ik een voorstander van een serie, film of anime te kijken. Simpelweg omdat ik het gevoel had dat hoe inspirerend onze workshop had mogen zijn, we bij niemand gingen zorgen dat hun project veranderde. De workshop was namelijk best wel laat in het project gepland. Er waren voorstanders voor een meer conventionele presentatie en opdracht. 

Desalniettemin, hebben we als groep een leuke presentatie neergezet over kunstmatige intelligentie. De workshop was geïnspireerd op science fiction, games, conventies en grote technonauten. 

{% embed url="https://www.youtube.com/watch?v=MWI97Kg8ur8" %}



In het eerste gedeelte besprak ik waar ik inspiratie haalde voor het project, namelijk Ergo Proxy. De manier waarop in deze serie autonome robots zijn tentoongesteld heeft niet alleen de richting van mijn project bepaald, maar ook een nieuwe wijze geschetst in hoe ik denk over kunstmatige intelligentie. Dit betreffend ethische en morele waarden van AI's.

Vervolgens focusde de presentatie zich vooral op wat de hedendaagse gevoelens zijn over kunstmatige intelligenties. Bijvoorbeeld, waar onderzoek naar wordt gedaan en wat mogelijke toepassingen zijn. Een groot punt in het verhaal van kunstmatige intelligentie is het vertrouwen erop van mensen. Dit is nog verder besproken. 

Al met al, vond ik het zelf een leuke bijeenkomst die kort maar krachtig was en waar veel werd gelachen. 





